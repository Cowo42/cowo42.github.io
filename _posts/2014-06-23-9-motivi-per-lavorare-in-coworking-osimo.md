---
layout: post
title: 9 Motivi per cui dovresti lavorare in un coworking
author: Francesco Tassi
---

##  1. Basta affitto a lungo termine

Per affittare un ufficio servono caparre, mesi di anticipo, commissioni per l'agenzia e devi impegnarti per anni. Appena messo piede nel tuo nuovo piccolo angolo di mondo privato poi, devi iniziare a preoccuparti di attivare le utenze, procurarti le apparecchiature, comprare qualche mobile. Un giretto all'Ikea la domenica pomeriggio, dribblando vecchiette e bambini indemoniati, lo facciamo sempre tutti molto volentieri (!!!), ma diciamocelo, c'è modo e modo di passare la domenica pomeriggio.

L'alternativa è trovarti uno spazio di coworking che ti piaccia, fare un contratto e avere tutto pronto il giorno stesso. Di solito gli spazi di coworking sono molto flessibili sulle tariffe, puoi provare per un periodo di tempo, fare contratti a consumo, prendere una postazione per qualche mese o, se preferisci, per un periodo di tempo più lungo. 

##  2. Lavorare da soli fa schifo

Lo sappiamo tutti, chiunque ci abbia provato per un periodo di tempo abbastanza lungo lo sa: dopo qualche tempo inizia la regressione, inesorabile. 

Le convenzioni sociali alle quali sei abituato se ne vanno più in fretta di quello che pensi e, in men che non si dica, ti ritrovi così: 

![Lavorare da soli fa schifo][social-skills]

Lavorare in un coworking ti permette di mantenere il contatto con altri esseri umani, ti da un motivo per continuare a farti la doccia con una frequenza da primo mondo e, in definitiva, può salvarti la vita.

Siamo creature sociali, il coworking asseconda e soddisfa questa nostra necessità.

##  3. Risparmi

In un ufficio tradizionale devi pagare, oltre l'affitto, connettività, utenze, pulizie e balzelli vari. Con il cowo hai una quota fissa, chiara e che comprende tutto. In questo caso l'unione fa il risparmio, tutto quello che è utilizzato in comune, in definitiva, ti costa meno.

##  4. Ti crei contatti professionali

I coworking attirano persone ben disposte versa la condivisione e, spesso, anche quelle più brave nei loro settori. È molto semplice che in questo contesto, si creino rapporti di lavoro o che nascono nuove opportunità, semplicemente dallo stare a contatto in modo non forzato, ma naturale.

##  5. Ti fai conoscere

Fondamentale soprattutto se stai iniziando una nuova attività. Gli spazi di coworking promuovono i loro membri e le loro attività. Per uno spazio di coworking i suoi abitanti sono la sua linfa vitale quindi i buoni manager faranno di tutto per dare visibilità a chi è all'interno. 

Tutti vincono a questo gioco e tu riesci a farti conoscere al di fuori del tuo network.

##  6. Migliori la tua produttività

Questo è spesso inaspettato. Ti aspetteresti che l'open space, altra gente che ti passa intorno e il tavolo da ping pong possano minare la tua produttività. In realtà c'è un fenomeno interessante che si manifesta quando lavori in un coworking: la pressione sociale. 

Essere circondati da altri che lavorano, si concentrano, concludono progetti e/o contratti diventa una fortissima spinta a fare altrettanto. È più difficile bighellonare e passare la giornata a guardare dalla finestra, quando intorno hai gente che lavora.

Provare per credere.

##  7. Incontra potenziali clienti

Nessun cliente ha bisogno di un solo consulente, di un solo prodotto, di un solo servizio. I coworking aggregano freelance e, in genere, lavoratori, ma di riflesso anche i loro clienti e le loro necessità. Lavorare in un coworking ti espone all'interessante possibilità che quello che fai possa essere utili a qualche cliente di un coworker.

Un bel valore aggiunto.

##  8. Impara cose nuove

I coworking spesso oranizzano eventi o ospitano quelli di altri gruppi locali, diventano dei veri e propri centri di aggregazione. Un'ottima occasione per imparare qualcosa di nuovo su argomenti che non si conoscono troppo bene.

##  9. Serendipity

Scegli un coworking perché ti serve una postazione, ne scegli uno perché tra gli abitanti ci sono un paio di freelance che lavorano nel tuo stesso settore e poi ti ritrovi a prendere lezioni di paddle surfing, oppure scopri un autore che non conoscevi o qualcuno di contagia con la sua passione per i bonsai.

Non sei solamente il tuo lavoro, nessuno lo è, e in un ambiente altamente predisposto alla condivisione come il coworking non sai mai cosa puoi aspettarti.

[social-skills]: http://www.cowo42.com/posts/social-skills.png
