Il 14 Dicembre 2013 ho partecipato ad un **Coderetreat** ospitato dai ragazzi di **CoWo42**. Non ero mai stato ad un incontro di questo tipo e sinceramente avevo una grossa **"ansia da prestazione"**: pensavo di non essere all'altezza dei miei compagni di avventura. Devo dire che invece l'esperienza non è stata solo costruttiva, ma anche molto **divertente**. Inoltre una bella giornata **Nerd** ogni tanto fa bene allo spirito!

La giornata inizia con la spiegazione delle regole da parte del nostro **comandante** [Emanuele Rampichini][1].

![our commander in chief][2]

Le regole in questione erano semplici:

> - 5 Sessioni di un'ora in cui si sviluppa un *kata*
> - Alla fine della sessione si butta via il codice scritto
> - Si ricomincia scambiando coppia

Il *kata* che abbiamo analizzato è stato il [Game of Life][3], che in realtà è stato solo un pretesto per buttarsi a capofitto in **sperimentazioni di vario genere**: dalla versione **hardware** con *Arduino* a linguaggi al limite dell'esoterico come **OCAML**.

Il primo *round* mi ha visto essere la spalla di [Lorenzo Massacci][4] in un'intensa sessione di **TDD** in *Javascript*. Non conoscevo bene il liguaggio, ma grazie ai consigli del mio partner/tutor mi sono sentito subito produttivo. Le due sessioni successive sono state uno studio del problema in *Java* con due dei miei fidati colleghi, Alessandro Candelari e [Mauro Piccotti][5]. Nelle sessioni finali ho fatto coppia con [Riccardo Franconi][6]. Sono state sessioni all'insegna di linguaggi nuovi, prima *Python* e poi *Ruby*. Entrambi eravamo novizi di queste due tecnologie, ma nelle due ore a nostra disposizione siamo riusciti a ottenere degli ottimi risultati. Spero che Rampichini un giorno ci perdonerà, ma non abbiamo resistito alla tentazione di [tenerci il codice][7]!

Alla fine di ogni turno tutto il gruppo **si scambiava le proprie impressioni** sulla sessione appena terminata. La cosa più bella è stata constatare che **tutti**, indipendetemente dai linguaggi utilizzati, siamo arrivati alla medesima conclusione: **l'universo è infinito**.

In definitiva una giornata veramente **appagante**. Sicuramente non mi farò sfuggire i prossimi coderetreat organizzati da **CoWo42**. Happy Coding!

**[Francesco Strazzullo][8]**<br/>
*J2EE Software Architect*

![La bella gente del coderetreat][9]


  [1]: http://www.linkedin.com/in/emanuelerampichini
  [2]: http://www.francescostrazzullo.info/blog/coderetreat/rampichini.jpg
  [3]: http://en.wikipedia.org/wiki/Conway%27s_Game_of_Life
  [4]: http://www.linkedin.com/profile/view?id=9925766
  [5]: http://www.linkedin.com/profile/view?id=53061094
  [6]: http://www.linkedin.com/profile/view?id=44704338
  [7]: https://gist.github.com/ricfrank/7968208
  [8]: http://www.francescostrazzullo.info/blog/chi-sono/
  [9]: http://www.francescostrazzullo.info/blog/coderetreat/gruppo.jpg