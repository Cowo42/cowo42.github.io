---
layout: post  
title: Espresso Coworking, Seconda nonConferenza di coworking e lavoro
canonical: http://www.espressocoworking.it/
---

**[Espresso coworking](http://www.espressocoworking.it/) – Non conferenza su Coworking e lavoro - 2° edizione 6/7/8 dicembre 2013 - ROMA**
 
Si terrà a Roma nel week end dell’8 dicembre la seconda edizione della nonConferenza su Coworking e lavoro.  Format collaudato l’anno scorso ad Alessandria da lab121, Espresso Coworking  riprenderà e amplierà le tematiche affrontate in precedenza  con la collaborazione di SPQwoRk, Combo Project e altri centri di coworking italiani.
 
La scelta della capitale come città ospitante, oltre che facilitare logisticamente la partecipazione, è motivata dal voler idealmente **mettere al centro dell’attenzione il crescente fenomeno del coworking** e delle modalità lavorative a esso connesse.
 
Di coworking si parla in modo diffuso da oltre 10 anni, e dalle indagini di Deskmag il numero di spazi risulta essere in espansione geometrica.
Pur con sue caratteristiche peculiari, accade lo stesso anche sul territorio nazionale e le iniziative riconducibili al coworking sono già oggi varie. Tag, cowo, Toolbox, lab121, the Hub, Piano C, SPQwork, Multiverso  solo per citare alcuni esempi stanno sperimentando modelli tra loro diversi, cercando lo scambio reciproco di esperienze e creando momenti di confronto dedicati.
 
**[Espresso coworking](http://www.espressocoworking.it/)** è un’ottima occasione per fare il **punto** sulla situazione e per **condividere** intenti e percorsi principalmente targati Italia.

![Espresso coworking – Non conferenza su Coworking e lavoro - 2° edizione 6/7/8 dicembre 2013 - ROMA](http://www.espressocoworking.it/sites/default/files/8.jpg)