---
layout: post
title: Iniziare una carriera da freelance
---

**Iniziare una carriera da freelance è una bella sfida**, ci sono passato. All'inizio della tua avventura non sai niente e sei fortunato se almeno sai di non sapere (spesso non è così). Uno degli obiettivi che vogliamo raggiungere con Cowo42 è quello di migliorare la cultura d'impresa, come potremmo farlo non occupandoci dei tanti ragazzi che tentano la via della partita iva?

Ed eccomi quindi a mettere insieme alcune riflessioni sulla questione.

Essere un freelance vuol dire un **sacco di cose**, devi occuparti di questioni *economiche*, di questioni *burocratiche*, di *marketing* e, oltre a tutto questo, devi essere anche **maledettamente bravo** a fare il tuo lavoro. C'è da che essere spaventati insomma. Se pensando ad un freelance ti immagini un tipo che lavora da una spiagga deserta con una cocktail in mano, **hai sbagliato film**.

Fortunatamente viviamo un tempo in cui in tanti mettono a disposizione le loro esperienze e ti permettono di imparare dai loro errori.

La prima domanda che ti devi fare è: **vuoi veramente diventare un freelance?**. Ci sono buone probabilità che la risposta sia **no**. Nel corso degli anni ho incontrato tanti ragazzi che hanno aperto una partita iva per mancanza di alternative o anche semplicemente con poca consapevolezza. *Non va quasi mai a finire bene*.

Fatta questa prima, doverosa, puntualizzazione, veniamo al succo del post e cioè **come**. Uno dei problemi più grossi di solito è come trovare lavori, come farsi conoscere e come farsi notare.

La risposta migliore probabilmente è **personal branding**. Devi pensare a te stesso come ad un prodotto che va reso interessante sul mercato. Questo è uno dei temi principali della questione (l'altro sono le tariffe) ed uno degli aspetti più spesso sottovalutati da chi si inizia a mouoversi in questo mondo. Creati una presenza online, fa in modo che sia possibile trovare informazioni su di te facilmente, ma soprattutto inizia a vederti come un vero e proprio "brand".

L'argomento è molto più vasto di quanto non sia possibile trattare in un singolo post ovviamente, ma [la rete è pieno di risorse sull'argomento](http://bit.ly/1eqb6XX). Con Cowo42 crediamo che la questione sia **di fondamentale importanza** e gli vogliamo dedicare **alcuni eventi**. Ospiteremo infatti una tappa del tour [1001 modi di trovare lavoro](http://www.lucapanzarella.it/blog/index.php/1001-modi-per-trovare-lavoro-il-tour/) di [Luca Panzarella](http://www.lucapanzarella.it/), autore di diversi libri sull'argomento, tra cui [vivere freelance](http://www.viverefreelance.it/).

Se sei interessato a partecipare <a href="http://www.cowo42.com/#opening">iscriviti alla nostra newsletter</a>, così ti terremo aggiornato. 