---
layout: post
title: Un giorno di coderetreat a Cowo42
author: Francesco Strazzullo
---

Il 14 Dicembre 2013 ho partecipato ad un **Coderetreat** ospitato dai ragazzi di **CoWo42**. É stato il primo incontro di questo tipo a cui ho partecipato e sinceramente avevo una grossa **"ansia da prestazione"**: pensavo di non essere all'altezza dei miei compagni di avventura. Devo dire che invece l'esperienza non è stata solo costruttiva, ma anche molto **divertente**. Inoltre una bella giornata **Nerd** ogni tanto fa bene allo spirito!

La giornata è iniziata con la spiegazione delle regole da parte del nostro **capitano** [Emanuele Rampichini][1].

![our commander in chief][2]

Le regole in questione erano semplici:

> - 5 Sessioni di un'ora in cui si sviluppa un *kata*
> - Alla fine della sessione si butta via il codice scritto
> - Si ricomincia scambiando coppia

Il *kata* che abbiamo analizzato è stato il [Game of Life][3], che in realtà è stato solo un pretesto per buttarsi a capofitto in **sperimentazioni di vario genere**: dalla versione **"hardware"** con *Arduino* a linguaggi al limite dell'esoterico come **[OCaml][4]**.

Durante il primo *round* sono stato la spalla di [Lorenzo Massacci][5] in un'intensa sessione di **TDD** in *Javascript*. Non conoscevo bene il liguaggio, ma grazie ai consigli del mio partner/tutor mi sono sentito subito produttivo. Le due sessioni successive sono state uno studio del problema in *Java* con dei miei fidati colleghi, Alessandro Candelari e [Mauro Piccotti][6]. Nei turni finali ho fatto coppia con [Riccardo Franconi][7], dove abbiamo sperimentato con *Python* e *Ruby*. Entrambi eravamo quasi a digiuno di questi due linguaggi, ma nel tempo a nostra disposizione siamo riusciti a ottenere degli ottimi risultati. Spero che Rampichini un giorno ci perdonerà, ma non abbiamo resistito alla tentazione di **[tenerci il codice][8]**!

Alla fine di ogni turno tutto il gruppo **si scambiava le proprie impressioni** sulla sessione appena terminata. La cosa più bella è stata constatare che **tutti**, indipendetemente dalle tecnologie utilizzate, siamo arrivati alla medesima conclusione: **l'universo è infinito**.

In definitiva una giornata veramente **appagante**, passata tra gente preparata e **appassionata**. Sicuramente non mi farò sfuggire i prossimi coderetreat organizzati da **CoWo42**.

Happy Coding!

**Francesco Strazzullo**<br/>
*J2EE Software Architect*<br/>
[Blog][9]

![La bella gente del coderetreat][10]


  [1]: http://www.linkedin.com/in/emanuelerampichini
  [2]: http://www.francescostrazzullo.info/blog/coderetreat/rampichini.jpg
  [3]: http://en.wikipedia.org/wiki/Conway%27s_Game_of_Life
  [4]: http://en.wikipedia.org/wiki/OCaml
  [5]: http://www.linkedin.com/profile/view?id=9925766
  [6]: http://www.linkedin.com/profile/view?id=53061094
  [7]: http://www.linkedin.com/profile/view?id=44704338
  [8]: https://gist.github.com/ricfrank/7968208
  [9]: http://www.francescostrazzullo.info/
  [10]: http://www.francescostrazzullo.info/blog/coderetreat/gruppo.jpg