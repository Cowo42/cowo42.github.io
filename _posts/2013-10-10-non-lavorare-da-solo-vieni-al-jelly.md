---
layout: post
title: Non lavorare da solo! Work at Jelly!
---

Jelly è un evento di coworking spontaneo e informale in cui professionisti di ogni categoria si riuniscono per lavorare insieme per un giorno.

Non avremmo aperto un [coworking ad Osimo](http://www.cowo42.com) se non fossimo convinti che lavorare insieme, in un ambiente collaborativo e sociale, sia un toccasana per lo spirito e la mente (oltre che per la tua carriera professionale), ma vogliamo fare di più.

**Vogliamo organizzare il primo Jelly delle Marche** e vogliamo che siate in tanti a partecipare. 

Il 31 Ottobre non devi far altro che prendere il tuo portatile, qualcosa da bere e/o da mangiare (da condividere con gli altri) e presentarti a [Cowo42](http://www.cowo42.com/#navbar_cowo). 

Sei un freelance ? Smetti di lavorare da casa per un giorno.
Sei uno startupper e lavori alla tua idea ? Immergiti in una giornata di networking e produttività.
Sei un dipendente o hai un'azienda? Lascia il tuo ufficio per un giorno e porta tutti i tuoi colleghi in un ambiente collaborativo e frizzante.

**Jelly è aperto a tutti**, più siamo meglio è. 

E' l'occasione perfetta per conoscere realtà diverse, stringere relazioni, avere nuove idee, farti contaminare da punti di vista differenti. Dopo una giornata di lavoro gomito a gomito con altri professionisti come te, tornerai a casa energizzato e arricchito. 

**Non perdere questa occasione.**

Se vuoi maggiori informazioni sui Jelly nel mondo visita [work at jelly](http://www.workatjelly.com/).