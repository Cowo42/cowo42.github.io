---
layout: post  
title: Ad Osimo nasce il primo spazio di "coworking". Perché lavorare soli se si può lavorare insieme?
---

**Che cos'è il coworking?** L'idea è molto semplice: i lavoratori indipendenti, le piccole startup o coloro che hanno flessibilità nel luogo di lavoro, lavorano meglio insieme piuttosto che da soli.

**Cowo42** è la prima associazione del territorio marchigiano no­profit che nasce con lo scopo di sostenere e favorire il lavoro di liberi professionisti, startup, piccole imprese e remote workers, creando e gestendo luoghi di lavoro basati sui seguenti valori:

**Collaborazione:** creiamo luoghi per far incontrare persone con ogni sorta di conoscenza.  
**Apertura:** quando le idee sono libere, tutti ne possono trarre vantaggio.  
**Comunità:** restiamo connessi gli uni agli altri aiutandoci reciprocamente.  
**Accessibilità:** creiamo spazi accessibili sia fisicamente che finanziariamente. Sostenibilità: creiamo circoli virtuosi che possono durare nel tempo.  

Nato dall'idea di cinque giovani imprenditori e liberi professionisti osimani, in [via Giolitti 14 ad Osimo Stazione (frazione di Osimo)](/#navbar_cowo), sta per nascere il primo spazio di Coworking Osimano, che ospiterà freelance, startup e remote worker. Lo spazio offrirà 12 postazioni di lavoro all inclusive (affitto, utenze, wifi, sala riunione tutto incluso) a prezzi molto vantaggiosi.

Per tutti gli interessati giovedì 12 settembre dalle ore 18 ci sarà il primo CowoAperitivo, un aperitivo di presentazione del progetto Cowo42, dove sarà possibile visitare in anteprima il coworking, conoscere gli eventi in programma e accedere alle offerte esclusive per chi vuole abitarlo. E' possibile iscriversi all'evento al seguente indirizzo [http://cowo42.eventbrite.it](http://cowo42.eventbrite.it).

**Cowo42**, oltre che a gestire luoghi di coworking, lavorerà a stretto contatto con le eccellenze locali che operano nel mondo dell'innovazione per divulgare la cultura dell'innovazione e offrire più possibilità e opportunità in questo momento di recessione economica.

Siamo sicuri che la ripresa economica debba partire dalla vera innovazione, e che la vera innovazione parta dalle community e da luoghi che favoriscono il lavoro insieme.

Per maggiori informazioni visita il nostro sito [http://www.cowo42.com](http://www.cowo42.com) o la nostra pagina facebook [http://fb.com/coworkingosimo](http://fb.com/coworkingosimo).

Il nostro progetto sposa e condvide il Coworking Manifesto: [http://coworkingmanifesto.com](http://coworkingmanifesto.com)
